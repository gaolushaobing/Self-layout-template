<pre style="font-size: 36px">

    《晓出净慈寺送林子方》
    【宋】杨万里

    毕竟西湖六月中，
    
    风光不与四时同。
    
    接天莲叶无穷碧，
    
    映日荷花别样红。
    

    登鹳雀楼
    唐代：王之涣

    白日依山尽，
    
    黄河入海流。

    欲穷千里目，
    
    更上一层楼。



    黄鹤楼送孟浩然之广陵
    唐代：李白

    故人西辞黄鹤楼，
    
    烟花三月下扬州。

    孤帆远影碧空尽，
    
    唯见长江天际流。


    枫桥夜泊
    唐代：张继

    月落乌啼霜满天，
    
    江枫渔火对愁眠。

    姑苏城外寒山寺，
    
    夜半钟声到客船。


    黄鹤楼 / 登黄鹤楼
    唐代：崔颢

    昔人已乘黄鹤去，
    
    此地空余黄鹤楼。

    黄鹤一去不复返，
    
    白云千载空悠悠。

    晴川历历汉阳树，
    
    芳草萋萋鹦鹉洲。

    日暮乡关何处是？
    
    烟波江上使人愁。
  </pre>
